---
layout: post
title: گزارش عملکرد سال ۱۴۰۰
tags: 
categories: blog
telegram_post_id: 263
---
خوبی‌ها را جار بزنید که جامعه‌ی افسرده و غمگین ما، بیشتر از هرچیزی به دلگرمی نیاز دارد. جامعه‌ای که هر روز زیر هجوم اخبار منفی، بیشتر و بیشتر کمر خم می‌کند و در آستانه‌ی شکستن و فروپاشی است.
این لیست خلاصه‌ای است از خوبی‌هایی که شما در سال گذشته کردید:

- شما امکان ادامه تحصیل ۳۱ دانشجو را فراهم کردید: هزینه‌ی ارسال مدارک و امتحان زبان آن‌ها که بیشتر از دوازده هزار یورو بود.

- شما برای یک دانشجو به مقصد آلمان (برلین) بلیط خریدید.

- شما برای یک دانشجو به مقصد آمریکا (سنت‌لوییز) بلیط خریدید.

- شما برای یک دانشجو به مقصد کانادا (تورنتو) بلیط خریدید.

- شما هزینه‌ی تعمیر سقف یک خانه‌ی روستایی را تقبل کردید. خانه‌ای که در اثر طوفان کرمانشاه خراب شده بود.

- با ثبت‌نام در بلوبانک، شما به خیریه خانه عماد کمک نقدی کردید.

- شما برای یک دختر دبستانی در یک خانواده‌ی کم درآمد، لپ‌تاپ خریدید.

- چهارده نفر از شما، امسال خون دادید و بیمارها و نیازمندان بیمارستانی را خوشحال کردید.

در این شرایط، بین همه‌ی موشک‌ها و صیانت‌ها و بی‌آبی‌ها، خوبی‌ها را فریاد بزنید؛ هرچند که ممکن است عده‌ای آن را حمل بر خودستایی بدانند.
مهربانی کنید و بلند جار بزنید که زنجیره‌ی محبت بینمان محکم‌تر از سال گذشته بشود. سال نو مبارک!
